---
title: Glosari keupayaan cerapan penglibatan
description: Glosari istilah dan konsep.
author: mochimochi016
ms.reviewer: mhart
ms.author: jefhar
ms.date: 11/12/2020
ms.service: customer-insights
ms.subservice: engagement-insights
ms.topic: conceptual
ms.manager: shellyha
ms.openlocfilehash: fd6513f66777f8be312c8b594d52836ac325f2825e9d019d2ba0f49c587cf8ca
ms.sourcegitcommit: aa0cfbf6240a9f560e3131bdec63e051a8786dd4
ms.translationtype: HT
ms.contentlocale: ms-MY
ms.lasthandoff: 08/10/2021
ms.locfileid: "7035747"
---
# <a name="engagement-insights-capability-glossary"></a>Glosari keupayaan cerapan penglibatan

[!INCLUDE [cc-beta-prerelease-disclaimer](includes/cc-beta-prerelease-disclaimer.md)]

Senarai ini mentakrifkan istilah terpilih yang muncul dalam keupayaan cerapan penglibatan Dynamics 365 Customer Insights dan dalam dokumentasi sokongannya.

## <a name="base-event"></a>Peristiwa asas

Peristiwa asas ialah set data yang mewakili aktiviti pada tapak web, seperti pandangan halaman atau klik. 

## <a name="dimensions"></a>Dimensi

Dimensi ialah atribut peristiwa yang boleh menerangkan, menapis atau mengumpulkan data. Contohnya, anda boleh memilih *sistem pengoperasian (OS)*, *pelayar* atau *nama halaman* sebagai dimensi dalam laporan.

## <a name="event"></a>Peristiwa

Dalam analitis digital, peristiwa mewakili tingkah laku pengguna. Peristiwa merekodkan apabila pengguna melihat halaman (peristiwa pandangan) atau berinteraksi dengan kandungan (peristiwa tindakan). Data aktiviti daripada tapak web anda akan direkodkan sebagai *peristiwa asas*. Untuk pelaporan, anda boleh menentukan sifat data yang anda mahu paparkan. Pandangan maya data ini dipanggil *peristiwa diperhalus*. 

## <a name="environment"></a>Persekitaran

 Persekitaran ialah ruang yang boleh mengandungi satu atau lebih ruang kerja. Anda boleh menggunakan persekitaran untuk menguruskan ruang kerja anda dan sambungan untuk keupayaan cerapan khalayak Customer Insights.

## <a name="member"></a>Ahli

Ahli ruang kerja ialah pengguna yang boleh mengakses ruang kerja. Ahli boleh mempunyai peranan, yang membolehkan pengguna menguruskan ruang kerja, datanya dan melihat laporan. Pada masa ini, *Pemilik* merupakan satu-satunya peranan yang tersedia dalam keupayaan cerapan penglibatan.

## <a name="metric"></a>Metrik

Metrik ialah pengukuran data boleh dinyatakan kuantitinya yang digunakan untuk menjejaki atau menilai proses. Pandangan halaman dan purata masa yang diluangkan pada tapak ialah contoh metrik yang berkaitan.

## <a name="refined-event"></a>Peristiwa diperhalus

Peristiwa diperhalus ialah pandangan maya peristiwa asas yang ditapis mengikut sifat khusus data tersebut. Gunakan peristiwa diperhalus untuk memudahkan peristiwa asas bagi eksport atau untuk mengalih keluar sifat daripada peristiwa yang tidak diperlukan bagi pendedahan atau eksport.

## <a name="report"></a>Laporan

Laporan ialah koleksi visualisasi data yang membantu anda mengukur dan memahami tingkah laku pengguna. Keupayaan cerapan penglibatan termasuk beberapa laporan yang ditakrif lebih awal untuk projek web. Anda juga boleh mencipta laporan tersuai. 

## <a name="workspace"></a>Ruang kerja

Ruang kerja ialah cara anda menyimpan dan mengurus peristiwa dan laporan. Ia ialah tempat anda boleh melihat aktiviti pengguna dalam masa nyata. Apabila anda mencipta ruang kerja, anda memilih jenis data yang akan anda hantar ke ruang kerja.


[!INCLUDE[footer-include](../includes/footer-banner.md)]